```
ଜୟ ମା ଶିବାନୀ, ତୋ ପଦେ ପ୍ରଣତୀ,
ଜଣାଉ ଭକ୍ତ ସମାଜେ,
ତୁହି କାତ୍ୟାୟନୀ, ତୁହି କାପାଳିନି,
ପ୍ରଣାମ ପଦ ପାଙ୍କଜେ। ... (୧)

ତୁହି ମା ଶାରଳା, ତୁହି ମା ବିମଳା,
ମଙ୍ଗଳା ମାଆ ତାରିଣୀ,
ଜୟ ମା ବିରଜା, କାଳୀ କରାଲିଲୋ,
ନମୁ ତ୍ରିଶୂଳ ଧାରିଣୀ। ... (୨) 

କେତେ ରୂପ ତୋର, କିଏ ବା ଜାଣିଛି,
ବର୍ଣ୍ଣନା ଅତୀତ ତୁଲୋ,
ମାତା କମଳିନୀ, ଶ୍ରୀକ୍ଷେତ୍ର ବାସିନୀ,
ଶୁଣୁ ଭକତ ଙ୍କ ବୋଲ। ... (୩) 
                  
ଦୟ।ବତୀ ମାଲୋ, ଦୟାର ଝରଣା,
ତୋ ପଦରୁ ଝରୁଥାଉ,
ସେ ପୀୟୂଷ ଜଳ, ସେବି ଭକ୍ତ ଜନ,
ଜୀବନ ଧନ୍ୟ ତା ହେଉ। ... (୪)

ଅତୀତ ଆଗତ, ଜଣା ତୋ ଅଗ୍ରତ,
ପାପ ନଶିନୀ ଲୋ ମୋର,
ଦୁର୍ଭାଗ୍ୟ ବାଦଲ, ହଟାଇ ଦେ ମାଆ,
ମିନତୀ ତୋ ଶ୍ରୀପୟର। ... (୫)

କିଏ କେତେ ନେଲେ, କିଏ କେତେ ଦେଲେ,
ସେଥିରେ ଶ୍ରଦ୍ଧା ତୋ ନାହିଁ,
ଯାହା ତୁ ଖୋଜୁମା, ମାେ ପାଖେ କି ନାହିଁ,
ଦୟା କରି ଦେଏ କହି। ... (୬)

ଫୁଲେ ଫଳେ ରସେ, ନ ଥାଏ କି ଶ୍ରଦ୍ଧା,
କଲେ କେତେ ଉପବାସ,
କେଉଁ ପୂଜାରେ ତୁ, ପ୍ରସନ୍ନ ହେଉ ମା,
କିପରି ହେବୁ ହରଷ। ... (୭)

କେତେ ଦିନ ମାଗୋ, ନୀରବ ରହିବୁ,
କରିଛୁକି ମୌନ ବ୍ରତ,
ଅଧାରୁ ଅଧିକ, ବିତିଯାଇଛି ମାଆ,
ମାେରି ଜୀବନ ପଥ। ... (୮)

ଅଳ୍ପ ବାଟେ ଆଉ, ଦେଖା କି ପାଇବି,
ଭରସା କରିକି ତୋତେ,
କିପରି ତୋହର, ରୂପ ମ।ଧୁରିମା,
ଆଙ୍କିବୁ ମୋରି ଅଗ୍ରତେ। ... (୯)

ପଥ ସିନା ଯାଏ, ହୁଡିଲୋ ଜନନୀ,
ଆଶା ତ ଜଳୁଛି ଏବେ,
ଜୀବ ଥିବା ଯାଏଁ, ସେ ପ୍ରଦୀପ ଜଳୁ,
ଏତିକି ମିନତୀ ତୋତେ,
କରେ ପ୍ରଣତୀ ଅଗ୍ରତେ। ... (୧୦) 

- ସ୍ନିଗ୍ଧା ରାଣୀ ସାହୁ
```
